---
layout: page
title: Specializzazioni
permalink: /it/Specializzazioni/
lang: it
ref: Areas_of_Practice
---
## Diritto Societario

Costituzione di nuove società, fusioni e acquisizioni, cessioni e ristrutturazioni aziendali

Timofeev, Vahrenwald & Partners offre alle società tutta l’assistenza e consulenza legale richiesta in occasione di una costituzione, in occasione di un ampliamento (una fusione o un’acquisizione), di una cessione, di una scissione, di una “joint venture” o altri accordi commerciali, di un’operazione finanziaria (venture capital, raccolta di capitali, quotazioni in Borsa, transazioni di “private equity”), di un’ operazione di ristrutturazione.

Inoltre, TV&P assiste i suoi clienti per tutto ciò che riguarda i patti sociali, il contenzioso relativo alle garanzie del venditore e alla protezione in genere degli interessi dell’investitore, nonché per tutte le problematiche di diritto penale commerciale.

Garantiamo assistenza e consulenza in relazione all’insediamento di stabili organizzazioni d’impresa in Russia, alla richiesta di permessi di lavoro, visti, etc richiesti per avviare attività professionali in Russia, aiutiamo a negoziare i contratti di lavoro e, in genere, tutti i contratti legati all’attività commerciale o professionale, tenendo conto delle normative che trovano applicazione nei settori specifici.

## Diritto fallimentare e recupero crediti

Recupero crediti, insolvenza, ristrutturazione del debito, acquisizione di società in fallimento

TV&P è specializzata nel recupero crediti. Inoltre, forniamo consulenza alle società in fase “pre-fallimentare” sulla creazione ed esecuzione di diritti di garanzia, sulle riorganizzazioni e ristrutturazioni societarie e, infine, sulle procedure di cassa integrazione guadagni per gli impiegati.

TV&P garantisce assistenza legale ai manager societari in materia di responsabilità penale o civile.

Infine, assistiamo i clienti che vogliono acquisire società sottoposte ad amministrazione controllata.

## Settore Immobiliare

TV&P offre la sua consulenza legale ai costruttori e ai progettisti per tutte le problematiche legate alle loro iniziative edilizie, sia di natura giudiziale che extra-giudiziale. Nell’ambito di questi servizi è compresa l’assistenza alle relazioni con le autorità locali, le società di assicurazioni e i tecnici.

TV&P assiste i proprietari e investitori russi e stranieri nell’acquisizione di immobili e nella gestione delle locazioni di essi, con particolare riferimento alle problematiche con i locatari.

TV&P assiste i suoi clienti nella negoziazione e nella redazione dei loro contratti di locazione commerciali, residenziali e professionali e, naturalmente, difende i loro interessi davanti alle corti russe.

## Diritto Tributario

Pianificazione fiscale e contenzioso per le società e per le persone fisiche

TV&P esercita l’attività di consulenza tributaria ai clienti societari con particolare riferimento alla pianificazione fiscale, alle operazioni straordinarie, alla fiscalità di gruppo o della holding di direzione. Inoltre, TV&P assiste i suoi clienti persona fisica per quanto riguarda le problematiche fiscali personali.

Infine, TV&P assiste e rappresenta i suoi clienti nel contenzioso tributario davanti le corti russe.

## Consulenza contrattuale e in materia di responsabilità civile e penale

TV&P fornisce consulenza legale sulla stipula, redazione, efficacia e termini dei contratti commerciali dei suoi clienti, e difende i loro interessi davanti le corti russe.

E’ altresì assicurata, sia alle società che ai loro manager, una completa assistenza nell’ambito di transazioni commerciali rischiose e di problematiche di responsabilità civili e penali.

Per finire, non manca l’assistenza nel campo della regolamentazione della libera concorrenza, con particolare riferimento agli accordi “di cartello” e all’abuso di posizione dominante.

## Relazioni industriali e personale dipendente

TV&P cura gli interessi dei propri clienti nella gestione delle loro risorse umane, con particolare riferimento alla fase di assunzione del personale dipendente. Inoltre, TV&P fornisce assistenza in materia di: redazione dei contratti di assunzione; relazioni con i singoli impiegati, con le rappresentanze collettive di essi e con i sindacati; partecipazione dei dipendenti agli utili aziendali; risoluzione del contratto di lavoro, inclusi i casi di illegittimo o ingiustificato licenziamento; ridimensionamento del personale dipendente e altre riorganizzazioni; diritto del lavoro.

TV&P assiste i suoi clienti stranieri nella durante la fase di ottenimento di permessi, visti e autorizzazioni commerciali, nonché durante l’espletamento della loro attività in Russia. Ovviamente Timofeev & Partners rappresenta questi clienti in giudizio davanti le corti russe.

## Proprietà intellettuale

Marchi, brevetti, copyrights, “moral rights”, TV e cinema

TV&P garantisce la sua assistenza legale in materia di acquisizione, protezione e sfruttamento della proprietà intellettuale (registrazione, concessione di licenze, cessioni, uso improprio, tutela dell’avviamento), diritti di riproduzione e di uso, diritti di design.

Sebbene la pirateria sia un reato comune in Russia, TV&P beneficia di una consolidata esperienza nel campo dei copyrights e della distribuzione/ produzione cinematografica e televisiva.

## Trasporti

TV&P svolge attività di consulenza legale, giudiziale e stragiudiziale, per tutte le problematiche relative a: trasporti di cose o persone su strada, aerei e marittimi; aspetti giuridici delle società di trasporto, con particolare riferimento alle attività di rimozione; contratti di trasporto; responsabilità dei costruttori, fornitori e operatori in caso di incidenti; problemi di diritto del lavoro.

## Diritto pubblico –Ambiente– Energia

TV&P lavora per i suoi clienti in tutti i campi del diritto pubblico Russo. Noi negoziamo con le autorità pubbliche e, se necessario, entriamo in contenzioso con esse. Le leggi per la salvaguardia ambientale hanno assunto un’importanza considerevole nella Federazione Russa. Di conseguenza, dedichiamo molta attenzione a questa branca del diritto e rappresentiamo con successo i nostri clienti.

La legislazione russa sull’energia si è sviluppata di recente. I nostri avvocati sono familiari con le problematiche legate alle concessioni, l’estrazione delle risorse naturali e il loro trasporto. Ma siamo altresì addentro le questioni legali che riguardano trasporto e sfruttamento, o sfruttamento e commercializzazione. Noi offriamo una consulenza a trecentosessanta gradi in questo campo.

## Diritto internazionali

Tutti gli avvocati di TV&P hanno una conseguito una grande esperienza nella conoscenza dei sistemi legali stranieri, e qualcuno è anche iscritto in albi di altri Paesi. Questo significa che i nostri clienti in Russia possono beneficiare della nostra conoscenza nel campo di questioni di diritto internazionale o che, comunque, riguardano l’applicazione di norme di un diritto diverso da quello russo.

I nostri avvocati si occupano di tutti i problemi di diritto internazionale privato e commerciale. Noi offriamo assistenza nelle dispute internazionali, sia che riguardino mediazioni, arbitrati o contenziosi davanti alle corti.
